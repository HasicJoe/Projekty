
Zadání projektu 1

    Stáhněte si balík itw_p1.zip a rozbalte na disk. Balík obsahuje stránku itw.html a související obrázky.
    Vytvořte stylový předpis itw1.css v jazyce CSS tak, aby výsledný vzhled dokumentu odpovídal následujícímu návrhu ve formě obrázku:
        široké okno
        normální okno prohlížeče
        úzké okno
    (Některé prohlížeče zobrazují obrázky zmenšené, případně kolem nich zobrazují bílé místo. Ujistěte se prosím, že vidíte obrázek v plné velikosti a případné bílé místo kolem něj ignorujte.)

Pokyny ke zpracování

    Dodržte jména souborů.
    Soubor itw1.html nesmí být změněn.
    Stránka se musí správně zobrazit v prohlížeči Firefox aktuální verze, ostatní prohlížeče v tomto projektu nemusíte uvažovat.
    Velikost stránky se musí plynule přizpůsobit šířce okna prohlížeče od 850px výše. V užším okne prohlížeče se může zobrazit horizontální posuvná lišta.

Doplňující informace o návrhu

    Výsledný styl by měl pokud možno věrně odpovídat grafickému návrhu včetně barevnosti, druhů písma a vzájemné polohy a velikosti jednotlivých prvků obsahu. Na druhou stranu není nutné pracovat s přesností na pixely.
    Balík se zadáním obsahuje veškeré obrázky, které jsou pro vytvoření stylu potřebné. Tyto obrázky není nutné nijak upravovat (řezat apod.)
    Použitá písma jsou "Montserrat" pro veškerý obsah, "Crimson Text" pro text referencí v části What people say. Orientační velikosti jsou 62px pro hlavní titulek a titulky v "tmavých" sekcích, 32px pro titulky ve světlých sekcích (spacing 0.2em), 16px pro normální písmo dokumentu, 13px pro písmo tlačítek a odkazů v nabídce (spacing 0.8em 0.2em). Dodaný HTML soubor již obsahuje import příslušných písem z Google Fonts, není tedy třeba se starat o získání těchto písem, je však nutné připojení k internetu pro správné zobrazení.
    Maximální šířka obsahu je 1140px (z toho je padding 15px vlevo i v pravo). V šiším okně se obsah centruje na stránce, pozadí sekcí je vždy přes celou šířku okna (viz. široké okno). Sloupce s textem "The Restaurant" a sloupce v "Events" zabírají 1/3 šířky obsahu, mají však minimální šířku 350px. Pokud by dostupná šířka měla být menší, zobrazí se pod sebou. Sloupce v jídelníčku zabírají 50% šířky, minimálně však 500px, jinak se zobrazí pod sebou. (viz obrázky výše, zejména úzké okno).
    Titulní sekce (#section-home) s fotografií na pozadí vždy na počátku vyplní 95% výšky okna prohlížeče. Její výška tedy závisí na výšce okna prohlížeče, název restaurace a podtitul jsou v ní horizontálně i vertikálně centrovány.
        Vyšší okno
        Nižší okno
    Tlačítko pod titulkem se při najetí přebarví, jak je vidět v nižším okně. Tip: mohou se hodit délkové jednotky vh a vlastnost background-size.
    Odkazy nejsou nikde podtržené, při najetí myší se odkazy v textu přebarví na #005dd0 (modrá), odkazy v horní nabídce se nepřebarvují. Standardní barvy:
        Výchozí barva textu #868e96 (texty na bílém pozadí)
        Nadpisy na bílém pozadí, názvy jídel v menu: #212529
        Text na tmavém pozadí: rgba(255, 255, 255, 0.8)
        Nadpisy na tmavém pozadí: #ffffff
        Červené odkazy v textu: #005dd0#ee0427
        What people say: černý text #212529, pozadí #e4f8f4, @nick rgba(0, 0, 0, 0.4). 
    Pro kulaté obrázky zkuste border-radius: 50%;.
